<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Lelkeket terelgetni</title>
    </head>
    <body>
        <section class="chapter" title="Lelkeket terelgetni" epub:type="chapter">
            <h1>Gary E. Stevenson elder <br />Lelkeket terelgetni</h1>
<p>Nemrég beszélgettem egy barátommal, aki elmondta nekem, hogy fiatalkorában, az egyház újonnan megkeresztelt tagjaként egyszer csak úgy érezte, mintha már nem illene az egyházközségébe. A misszionáriusokat, akik tanították őt, már máshová helyezték, ő pedig úgy érezte, háttérbe szorult. Az egyházközségben nem voltak barátai, ezért felkereste a régieket, akikkel olyan tevékenységekben vett részt, amelyek elvonták őt az egyházban való részvételtől – olyannyira, hogy elkezdett elmaradozni a nyájtól. Könnyes szemmel mondta el, mennyire hálás volt azért, amikor az egyházközségből valaki kinyújtotta felé szolgálattevő kezét, és kedvesen bevonva őt kérte, hogy térjen vissza. Pár hónap múlva már újra a nyáj biztonságában volt, nemcsak magát, de másokat is megerősítve. Ugye, mennyire hálásak vagyunk azért a pásztorért Brazíliában, aki utánament ennek a fiatalembernek, Carlos A. Godoy eldernek, aki most itt ül mögöttem a Hetvenek Elnökségének tagjaként?</p>
<p>Hát nem figyelemre méltó, hogy az ilyen kis erőfeszítések is örökkévaló következményekkel járhatnak? Ez az igazság áll az egyház szolgálattételi erőfeszítéseinek középpontjában. Mennyei Atyánk csodás dolgot tud kihozni a mi egyszerű, mindennapi cselekedeteinkből. Még csupán hat hónapja, hogy Russell M. Nelson elnök bejelentette, hogy „az Úr fontos változtatásokat eszközölt annak módjában, ahogy egymásról gondoskodunk”<sup id="fnref:1"><a class="footnote-ref" href="#fn:1" rel="footnote">1</a></sup>, valamint kifejtette, hogy „egy újabb, szentebb megközelítését fogjuk bevezetni a másokról való gondoskodásnak és a nekik nyújtott szolgálattételnek. Ezekre az erőfeszítésekre egyszerűen »szolgálattételként« fogunk utalni.”<sup id="fnref:2"><a class="footnote-ref" href="#fn:2" rel="footnote">2</a></sup></p>
<p>Nelson elnök azt is kifejtette: „Az Úr igaz és élő egyházát mindig is egy olyan szervezett erőfeszítés fogja fémjelezni, mely az Isten egyes gyermekeinek és a családjuknak nyújtandó szolgálattételre irányul. Mivel ez az Ő egyháza, szolgáiként mi is az egyénre irányítjuk szolgálattételünket, éppen úgy, ahogyan Ő is tette. Szolgálattételünket az Ő nevében, az Ő hatalmával és felhatalmazásával, és az Ő szeretetteljes kedvességével fogjuk végezni.”<sup id="fnref:3"><a class="footnote-ref" href="#fn:3" rel="footnote">3</a></sup></p>
<p>A bejelentés óta elképesztő reakciókat láttunk tőletek! A világ szinte minden cövekéből hatalmas sikerekről számoltak be nekünk e változásoknak az élő prófétánk iránymutatása szerinti véghezvitelében. Ide tartozik a szolgálattevő fivérek és nővérek beosztása családokhoz, a fiatal férfiakat és fiatal nőket is magukban foglaló párok kialakítása, valamint a szolgálattételi interjúk.</p>
<p>Nem gondolom, hogy véletlen lenne, hogy a szolgálattételről szóló kinyilatkoztató bejelentés hat hónappal megelőzte a tegnapi kinyilatkoztató bejelentést „egy újfajta egyensúly[ról] és kapcsolat[ról]… az otthoni és az egyházbeli evangéliumi tanítás között”<sup id="fnref:4"><a class="footnote-ref" href="#fn:4" rel="footnote">4</a></sup>. Januártól kezdve, amikor egy órával kevesebbet töltünk majd egyházi hódolattal, minden, amit a szolgálattétel során megtanultunk, segíteni fog abban, hogy kiegyensúlyozzuk a hiányzó egy órát egy magasztosabb és szentebb otthonközpontú sabbatnapi élménnyel a családunk és szeretteink körében.</p>
<p>Ha ez a szervezeti felépítés már a helyén van, akkor feltehetjük a kérdést: „Honnan tudhatjuk, hogy vajon az Úr módján végezzük-e a szolgálattételt? Vajon úgy segítünk a Jó Pásztornak, ahogy azt Ő szeretné?”</p>
<p>Nemrég Henry B. Eyring elnök egy beszélgetésben méltatta, ahogy a szentek alkalmazkodnak ezekhez a jelentős változásokhoz, ugyanakkor kifejezésre juttatta őszinte reményét is, miszerint az egyháztagok felismerik, hogy a szolgálattétel több annál, hogy „csupán kedvesek vagyunk”. Ezzel nem azt mondom, hogy a kedvesség nem fontos, hanem azt, hogy akik megértik a szolgálattétel valódi lelkületét, azok felismerik, hogy az messze túlmutat a puszta kedvességen. Az Úr módján végezve a szolgálattételnek messzemenő, az egész örökkévalóságba is begyűrűző jó hatása lehet, amint az Godoy elder esetében is történt.</p>
<p>„A Szabadító a példájával mutatta meg, hogy mit jelent a szolgálattétel, amikor… szeretetből szolgált… [T]anította, vigasztalta és megáldotta a körülötte lévőket, imádkozott értük, és hívta őket, hogy kövessék Őt. […] Amikor az egyház tagjai [emelkedettebb, szentebb módon végeznek] szolgálattételt…, imádságos lélekkel igyekeznek úgy szolgálni, ahogy azt Ő tenné: …»mindig őrköd[ni] az egyház felett, és velük le[nni] és erősít[eni] őket«, »[meglátogatni] minden egyháztag házát«, és mindegyiküknek segíteni Jézus Krisztus igaz tanítványává válni.”<sup id="fnref:5"><a class="footnote-ref" href="#fn:5" rel="footnote">5</a></sup></p>
<p>Tudjuk, hogy az igazi pásztor szereti a juhait, név szerint ismeri őket, és „személyes érdeklődéssel” van irántuk.<sup id="fnref:6"><a class="footnote-ref" href="#fn:6" rel="footnote">6</a></sup></p>
<p>Egy régi barátom kemény munkát végző állattenyésztőként élte az életét – szarvasmarhát és juhokat tartott a zord Sziklás-hegységben. Egyszer megosztotta velem, milyen kihívásokat és veszélyeket rejt a juhtartás. Elmondta, hogy kora tavasszal, amikor már majdnem elolvadt a kiterjedt hegyvonulatot borító hó, nyárra felvitte a hegyekbe a család nagyjából 2000 juhból álló nyáját. Ott őrködött a juhok felett egészen késő őszig, amikor a nyári legelőjükről átvitte őket a pusztában található téli legelőjükre. Elmondta, mennyire nehéz egy hatalmas juhnyáj gondozása, hogy korán kezdődik és későn végződik a nap – jóval napkelte előtt kelt, és bőven sötétedés után végzett. Egyedül nem is tudta volna megoldani.</p>
<p>Mások is segítettek neki a nyáj gondozásában, a tapasztalt munkásokhoz fiatalok társultak, akiknek hasznára vált azok bölcsessége. Számíthatott még két öreg lóra, két idomítás alatt álló csikóra, két öreg juhászkutyára, valamint két vagy három juhászkutyakölyökre. A nyár folyamán a barátom és a nyája szembenézett viharral és zivatarral, betegséggel, sérülésekkel, aszállyal és szinte minden más elképzelhető nehézséggel. Voltak olyan évek, amikor egész nyáron vizet kellett hordaniuk a nyájnak, csak hogy életben tartsák a juhokat. Aztán minden évben késő ősszel a téli időjárás fenyegető közeledtére levitték a juhokat a hegyről, és amikor megszámolták, általában legalább 200 elveszett.</p>
<p>A hegyekbe kora tavasszal felvitt 2000-ről a birkanyáj létszáma mindig 1800 alá esett vissza. A hiányzó juhok nagy része nem betegség vagy természetes halál által veszett el, hanem olyan ragadozók miatt, mint a puma vagy a prérifarkas. Ezek a ragadozók általában a nyáj biztonságától elkóborló juhokat kapták el, akik kivonták magukat a pásztoruk nyújtotta védelem alól. Átgondolnátok egy pillanatra lelki összefüggésben azt, amit az imént mondtam? Ki a pásztor? Kikből áll a nyáj? Kik a pásztor segítői?</p>
<p>Maga az Úr Jézus Krisztus mondta, hogy „én vagyok a jó pásztor; és ismerem az enyéimet, …és életemet adom a juhokért”<sup id="fnref:7"><a class="footnote-ref" href="#fn:7" rel="footnote">7</a></sup>.</p>
<p>Nefi próféta is azt tanította, hogy Jézus „eteti juhait, és őbenne lelnek legelőre”<sup id="fnref:8"><a class="footnote-ref" href="#fn:8" rel="footnote">8</a></sup>. Én maradandó békére lelek annak tudatában, hogy „az Úr az én pásztorom”<sup id="fnref:9"><a class="footnote-ref" href="#fn:9" rel="footnote">9</a></sup>, és hogy Ő mindannyiunkat ismer és vigyáz ránk. Amikor az élet viharaival és zivataraival, betegségeivel, sérüléseivel és aszályaival találjuk szembe magunkat, akkor az Úr – a mi Pásztorunk – lesz a mi szolgálattevőnk. Újra éppé teszi a lelkünket.</p>
<p>Ugyanúgy, ahogyan a barátom fiatal és idős munkások, lovak és juhászkutyák segítségével gondozta a juhait, az Úr is segítséget kér az Ő nyájához tartozó juhok gondozásának erőt próbáló munkájában.</p>
<p>Szerető Mennyei Atyánk gyermekeiként és az Ő nyájába tartozó juhokként élvezzük annak áldását, hogy Jézus Krisztus egyénenként nyújt nekünk szolgálattételt. Ezzel egyidejűleg nekünk is feladatunk pásztorként szolgálattétel által segítséget nyújtani a körülöttünk lévőknek. Megszívleljük az Úr szavát: „engem fogsz szolgálni, és az én nevemben indulsz és gyűjtöd össze juhaimat”<sup id="fnref:10"><a class="footnote-ref" href="#fn:10" rel="footnote">10</a></sup>.</p>
<p>Ki tehát a pásztor? Isten királyságában minden férfi, nő és gyermek pásztor. Nincs szükség hozzá elhívásra. Attól a pillanattól fogva, hogy kiemelkedünk a keresztelés vizéből, megbízást kapunk erre a munkára. Szeretettel közeledünk másokhoz, mert ennek a megtételét parancsolta nekünk a Szabadító. Alma kihangsúlyozta: „Mert melyik… az a pásztor, akinek ha sok juha van, ne vigyázna rájuk, hogy a farkasok be ne menjenek és fel ne falják a nyáját?… Nem űzi-e ki azt?”<sup id="fnref:11"><a class="footnote-ref" href="#fn:11" rel="footnote">11</a></sup> Ha a felebarátaink fizikai vagy lelki tekintetben szorult helyzetbe kerülnek, akkor a segítségükre sietünk. Viseljük egymás terheit, hogy azok könnyűek lehessenek. Gyászolunk azokkal, akik gyászolnak. Megvigasztaljuk azokat, akik vigasztalásra szorulnak.<sup id="fnref:12"><a class="footnote-ref" href="#fn:12" rel="footnote">12</a></sup> Az Úr szeretetteljesen elvárja ezt tőlünk. És el fog jönni a nap, amikor felelősségre vonnak majd minket azért, hogy szolgálattétel formájában milyen gondot viseltünk az Ő nyájára.<sup id="fnref:13"><a class="footnote-ref" href="#fn:13" rel="footnote">13</a></sup></p>
<p>A pásztor barátom megosztotta velem a juhok őrzésének egy másik fontos elemét. Elmondta, hogy az elkóborló juhok fokozottan ki vannak téve a ragadozók jelentette veszélynek. A saját és a munkásai idejének 15 százalékát tulajdonképpen az elveszett juhok keresése teszi ki. Minél hamarabb rátalálnak az elveszett juhokra, mielőtt még messzire sodródnának a nyájtól, annál kevésbé valószínű az, hogy a juhoknak bántódása esik. Az elveszett juhok visszahozatala nagymértékű türelmet és fegyelmezettséget igényelt.</p>
<p>Néhány éve találtam egy cikket a helyi újságban, amely annyira érdekes volt, hogy eltettem. A címoldalon ez állt: „Az elszánt kutya nem hagyja magára az elveszett juhokat.”<sup id="fnref:14"><a class="footnote-ref" href="#fn:14" rel="footnote">14</a></sup> A cikk néhány juhról szól egy farmon, nem messze a barátom birtokától, akiket valahogy hátrahagytak a nyári legelőn. Két vagy három hónappal később a hó miatt ott is ragadtak a hegyekben. Amikor a juhokat hátrahagyták, a juhászkutya is velük maradt, mivel az ő kötelessége volt őrizni és védeni a juhokat. Nem hagyta abba az őrködést! Ottmaradt, hónapokon át körözve az elveszett juhok körül a hideg és havas időben, védelmül szolgálva a juhokat bántani akaró prérifarkasok, pumák vagy bármely más ragadozó ellen. Addig maradt ott, amíg vissza nem tudta vezetni a juhokat a pásztor és a nyáj biztonságába. Az e cikk főoldalán lévő képen megláthatjuk a juhászkutya szemében és viselkedésében a jellemét.</p>
<p>A Szabadító egyik példázata és tanítása az Újszövetségben további meglátásokkal szolgál azt illetően, hogy mi a feladatunk pásztorokként, szolgálattevő nővérekként és fivérekként az elveszett juhokra nézve:</p>
<p>„Melyik ember az közületek, a kinek ha száz juha van, és egyet azok közül elveszt, nem hagyja ott a kilenczvenkilenczet a pusztában, és nem megy az elveszett után, mígnem megtalálja azt?</p>
<p>És ha megtalálta, felveti az ő vállára, örülvén.</p>
<p>És haza menvén, egybehívja barátait és szomszédait, mondván nékik: Örvendezzetek én velem, mert megtaláltam az én juhomat, a mely elveszett vala.”<sup id="fnref:15"><a class="footnote-ref" href="#fn:15" rel="footnote">15</a></sup></p>
<p>A példázatban szereplő tanítást összefoglalva erre az értékes tanácsra lelünk:</p>
<p>Azonosítsuk be az elveszett juhokat.</p>
<p>Keressük őket addig, amíg meg nem találjuk.</p>
<p>Ha megtaláltuk, előfordulhat, hogy a vállunkra kell vennünk őket, és úgy hazavinnünk.</p>
<p>Visszaérkezésükkor vegyük őket körbe barátokkal.</p>
<p>Testvérek, a legnagyobb kihívásaink és a legnagyobb jutalmaink az elveszett juhokért végzett szolgálattételünk során érkezhetnek. A Mormon könyvében az egyház tagjai „őrködtek népük felett, és az igazlelkűséggel kapcsolatos dolgokkal táplálták őket”<sup id="fnref:16"><a class="footnote-ref" href="#fn:16" rel="footnote">16</a></sup>. Követhetjük példájukat, szem előtt tartva azt, hogy „a szolgálattételt a Lélek vezérli; rugalmas; és az egyes egyháztagok szükségleteire szabott.” Az is elengedhetetlen, hogy igyekezzünk segíteni „az egyéneket és a családokat a következő szertartásukra való felkészülésben, a …szövetsége[i]k betartásában, valamint az önellátóvá válásban.”<sup id="fnref:17"><a class="footnote-ref" href="#fn:17" rel="footnote">17</a></sup></p>
<p>Mennyei Atyánk számára minden lélek értékes. Személyes felszólítása, miszerint végezzünk szolgálattételt, rendkívül értékes és fontos számára, hiszen ez az Ő munkája és dicsősége. Ez szó szerint az örökkévalóság munkája. Minden egyes gyermekének határtalan lehetőségei vannak az Ő szemében. Ő olyan szeretettel szeret benneteket, amelyet fel sem tudtok fogni. Az odaadó juhászkutyához hasonlóan az Úr is fennmarad a hegyen, hogy védjen benneteket, amikor jön a vihar, a zivatar, a hó és még sok minden más.</p>
<p>Russell M. Nelson elnök a legutóbbi konferencián azt tanította nekünk: „A világhoz [és én hozzátenném: »a szolgálattételünkben részesülő nyájhoz«] szóló üzenetünk egyszerű és őszinte: Isten minden gyermekét – a fátyol mindkét oldaláról – hívjuk, hogy jöjjenek a Szabadítójukhoz, nyerjék el a szent templom áldásait, részesüljenek maradandó örömben, és váljanak érdemessé az örök életre.”<sup id="fnref:18"><a class="footnote-ref" href="#fn:18" rel="footnote">18</a></sup></p>
<p>Emeljük hát fel tekintetünket erre a prófétai jövőképre, hogy a templom, és végső soron a Szabadítónk, Jézus Krisztus felé terelgethessünk lelkeket. Ő nem várja el tőlünk, hogy csodát tegyünk. Csupán azt kéri tőlünk, hogy hozzuk Őhozzá a testvéreinket, mert Őneki hatalmában áll a lelkek megváltása. És ezt téve miénk lehet és miénk is lesz ez az ígéret: „És mikor megjelenik a főpásztor, elnyeritek a dicsőségnek hervadatlan koronáját.”<sup id="fnref:19"><a class="footnote-ref" href="#fn:19" rel="footnote">19</a></sup> Erről – és Jézus Krisztusról, a mi Szabadítónkról és Megváltónkról – teszek tanúbizonyságot, Jézus Krisztus nevében, ámen.</p>
<div class="footnote">
<hr />
<ol>
<li id="fn:1">
<p>Russell M. Nelson: Bátran végezzük. Liahóna, 2018. máj. 118.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Vö. Russell M. Nelson: Szolgálattétel.  Liahóna, 2018. máj. 100.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>Russell M. Nelson: Az Isten hatalmával és felhatalmazásával végzett szolgálattétel.  Liahóna 2018. máj. 69.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
<li id="fn:4">
<p>Russell M. Nelson: Bevezető gondolatok.  Liahóna, 2018. nov. 8.&#160;<a class="footnote-backref" href="#fnref:4" rev="footnote" title="Jump back to footnote 4 in the text">&#8617;</a></p>
</li>
<li id="fn:5">
<p>Szolgálattétel megerősített melkisédeki papsági kvórumokkal és Segítőegyletekkel. Az Első Elnökség 2018. április 2-án keltezett levelének melléklete, ministering.lds.org/hun; Móziás 18:9; Tan és szövetségek 20:51, 53; lásd még János 13:35.&#160;<a class="footnote-backref" href="#fnref:5" rev="footnote" title="Jump back to footnote 5 in the text">&#8617;</a></p>
</li>
<li id="fn:6">
<p>Lásd James E. Talmage, Jesus the Christ (1916), 417.&#160;<a class="footnote-backref" href="#fnref:6" rev="footnote" title="Jump back to footnote 6 in the text">&#8617;</a></p>
</li>
<li id="fn:7">
<p>János 10:14–15.&#160;<a class="footnote-backref" href="#fnref:7" rev="footnote" title="Jump back to footnote 7 in the text">&#8617;</a></p>
</li>
<li id="fn:8">
<p>1 Nefi 22:25.&#160;<a class="footnote-backref" href="#fnref:8" rev="footnote" title="Jump back to footnote 8 in the text">&#8617;</a></p>
</li>
<li id="fn:9">
<p>Zsoltárok 23:1; kiemelés hozzáadva.&#160;<a class="footnote-backref" href="#fnref:9" rev="footnote" title="Jump back to footnote 9 in the text">&#8617;</a></p>
</li>
<li id="fn:10">
<p>Móziás 26:20.&#160;<a class="footnote-backref" href="#fnref:10" rev="footnote" title="Jump back to footnote 10 in the text">&#8617;</a></p>
</li>
<li id="fn:11">
<p>Alma 5:59.&#160;<a class="footnote-backref" href="#fnref:11" rev="footnote" title="Jump back to footnote 11 in the text">&#8617;</a></p>
</li>
<li id="fn:12">
<p>Lásd Móziás 18:8–9.&#160;<a class="footnote-backref" href="#fnref:12" rev="footnote" title="Jump back to footnote 12 in the text">&#8617;</a></p>
</li>
<li id="fn:13">
<p>Lásd Máté 25:31–46.&#160;<a class="footnote-backref" href="#fnref:13" rev="footnote" title="Jump back to footnote 13 in the text">&#8617;</a></p>
</li>
<li id="fn:14">
<p>Lásd John Wright, “Safe or Stranded? Determined Dog Won’t Abandon Lost Sheep,” Logan Herald Journal, Jan. 10, 2004, hjnews.com.&#160;<a class="footnote-backref" href="#fnref:14" rev="footnote" title="Jump back to footnote 14 in the text">&#8617;</a></p>
</li>
<li id="fn:15">
<p>Lukács 15:4–6.&#160;<a class="footnote-backref" href="#fnref:15" rev="footnote" title="Jump back to footnote 15 in the text">&#8617;</a></p>
</li>
<li id="fn:16">
<p>Móziás 23:18.&#160;<a class="footnote-backref" href="#fnref:16" rev="footnote" title="Jump back to footnote 16 in the text">&#8617;</a></p>
</li>
<li id="fn:17">
<p>Szolgálattétel megerősített melkisédeki papsági kvórumokkal és Segítőegyletekkel. 4., 5., ministering.lds.org/hun.&#160;<a class="footnote-backref" href="#fnref:17" rev="footnote" title="Jump back to footnote 17 in the text">&#8617;</a></p>
</li>
<li id="fn:18">
<p>Russell M. Nelson: Bátran végezzük. 118.; kiemelés hozzáadva.&#160;<a class="footnote-backref" href="#fnref:18" rev="footnote" title="Jump back to footnote 18 in the text">&#8617;</a></p>
</li>
<li id="fn:19">
<p>1 Péter 5:4.&#160;<a class="footnote-backref" href="#fnref:19" rev="footnote" title="Jump back to footnote 19 in the text">&#8617;</a></p>
</li>
</ol>
</div>
        </section>
    </body>
</html>