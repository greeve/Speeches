<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Bevezető gondolatok</title>
    </head>
    <body>
        <section class="chapter" title="Bevezető gondolatok" epub:type="chapter">
            <h1>Russell M. Nelson elnök <br />Bevezető gondolatok</h1>
<p>Köszönöm, Holmes testvér, a fontos üzenetedet.</p>
<p>Drága fivéreim! Oly nagyon hiányzik mindannyiunknak Thomas S. Monson elnök és Robert D. Hales elder! Azonban továbbra is bátran végezzük az Úr munkáját.<sup id="fnref:1"><a class="footnote-ref" href="#fn:1" rel="footnote">1</a></sup></p>
<p>Nagyon hálás vagyok minden egyes férfiért, aki a szent papságot viseli. Ti vagytok Megváltónk reménysége, aki arra vágyik, hogy „minden ember az Úristennek, méghozzá a világ Szabadítójának a nevében szólhasson”<sup id="fnref:2"><a class="footnote-ref" href="#fn:2" rel="footnote">2</a></sup>. Azt szeretné, ha minden elrendelt fia Őt képviselné, az Ő nevében szólna, az Ő nevében cselekedne, és világszerte megáldaná Isten gyermekeinek életét azért, hogy „a hit is gyarapodhasson [az egész] földön”<sup id="fnref:3"><a class="footnote-ref" href="#fn:3" rel="footnote">3</a></sup>.</p>
<p>Néhányan olyan helyeken szolgáltok, ahol az egyház már nemzedékek óta fennáll. Mások közületek ott szolgálnak, ahol az egyház még viszonylag fiatal. Néhányatok egyházközségei hatalmasak. Mások gyülekezetei kicsik, és igen nagyok a távolságok. Egyéni körülményeitektől függetlenül mindannyian egy papsági kvórum tagjai vagytok, azzal az isteni megbízatással, hogy tanuljatok és tanítsatok; hogy szeressetek és szolgáljatok másokat.</p>
<p>Ma este a melkisédeki papsági kvórumainknak egy igen jelentős átszervezését szeretnénk bejelenteni, hogy még hatékonyabban végezhessük az Úr munkáját. Minden egyes egyházközségben a főpapok és az elderek mostantól egyetlen elderek kvórumába lesznek összevonva. Ez a változtatás nagyban megnöveli majd a papságot viselő férfiak arra irányuló erejét és képességét, hogy másokat szolgáljanak. A leendő eldereket is ez a kvórum fogadja majd be és karolja fel. Minden egyes cövekben továbbra is a cövekelnökség elnököl majd a cöveki főpapok kvóruma felett. Ám a kvórum összetétele mindig is a mindenkori papsági elhívásokon alapszik majd, ahogy azt később elmagyarázzuk.</p>
<p>D. Todd Christofferson elder és Ronald A. Rasband elder a Tizenkét Apostol Kvórumából mindjárt részletesebben tanít minket ezekről a fontos változtatásokról.</p>
<p>Ezeket a módosításokat már sok-sok hónapja fontolgatjuk. Égető szükségét érezzük annak, hogy jobbá tegyük azt, ahogyan az egyháztagjainkról gondoskodunk, valamint a velük való kapcsolattartásról beszámolunk. Ahhoz, hogy ezt valóban jobban tudjuk tenni, meg kell erősítenünk a papsági kvórumainkat, hogy még nagyobb figyelmet tudjanak szentelni annak a szeretetteljes és támogató szolgálattételnek, melyet az Úr az Ő szentjeinek szán.</p>
<p>Ezek az Úr által sugalmazott változtatások. Ha foganatosítjuk azokat, hatékonyabbak leszünk, mint korábban valaha.</p>
<p>A mindenható Isten munkájában veszünk részt. Jézus a Krisztus. Mi az Ő alázatos szolgái vagyunk. Isten áldjon meg benneteket, fivérek, miközben megtanuljuk és meg is tesszük kötelességünket. Ezért imádkozom Jézus Krisztus nevében, ámen.</p>
<div class="footnote">
<hr />
<ol>
<li id="fn:1">
<p>Lásd Bátran végezzük. Himnuszok, 158. sz.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Tan és szövetségek 1:20.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>Tan és szövetségek 1:21.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
</ol>
</div>
        </section>
    </body>
</html>