<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Lásd, a királyi sereg</title>
    </head>
    <body>
        <section class="chapter" title="Lásd, a királyi sereg" epub:type="chapter">
            <h1>Ronald A. Rasband elder <br />Lásd, a királyi sereg</h1>
<p>Szeretett papsági fivéreim! Hatalmas alázattal állok előttetek e történelmi jelentőségű eseményen, drága prófétánk és elnökünk, Russell M. Nelson megbízásából. Mily nagyon szeretem és támogatom Isten e csodálatos férfiját és az új Első Elnökségünket. D. Todd Christofferson elder és többi Fivérem mellett a Tizenkét Apostol Kvórumában én is tanúságomat teszem, hogy a ma este bejelentett változások Isten akaratából történtek.</p>
<p>Amint azt Nelson elnök is kijelentette, az egyház rangidős Fivérei már nagyon régóta tárgyalták és fontolgatták imádságos lélekkel ezt a témát. Vágyunk az volt, hogy megismerjük az Úr akaratát és megerősítsük a melkisédeki papság kvórumait. A sugalmazás megérkezett, prófétánk pedig ma este kinyilvánította az Úr akaratát. „Mert semmit sem cselekszik az én Uram, az Úr, míg meg nem jelenti titkát az ő szolgáinak, a prófétáknak”<sup id="fnref:1"><a class="footnote-ref" href="#fn:1" rel="footnote">1</a></sup>. Mily áldottak vagyunk, hogy van ma egy élő prófétánk!</p>
<p>Életünk során Rasband nőtestvér és én különböző egyházi és szakmai megbízások folytán bejártuk a világot. Szinte már mindenfajta egységfelépítést láttam az egyházban: aprócska gyülekezetet Oroszországban, ahol a melkisédekipapság-viselőket egy kezemen meg tudtam számolni; új és gyarapodó egyházközséget Afrikában, ahol a főpapok és az elderek egy csoportként gyűltek össze, mivel a melkisédekipapság-viselők összlétszáma alacsony volt; valamint régóta működő egyházközségeket, melyekben az elderek száma szükségessé tette, hogy kvórumukat kettéosszák!</p>
<p>Bármerre is jártunk, tanúi voltunk annak, amint az Úr keze szolgái előtt jár, felkészítve az embereket és előkészítve az utat, hogy gyermekei minden szükségletük szerint áldásokban részesülhessenek. Hiszen nem ígérte-e meg, hogy Ő „arc[un]k előtt [jár] majd”, és „ott [lesz] a jobb és a bal kez[ünkön]”, továbbá hogy Lelke „szív[ünk]ben lesz, angyalai… pedig körülött[ün]k”?<sup id="fnref:2"><a class="footnote-ref" href="#fn:2" rel="footnote">2</a></sup></p>
<p>Amikor rátok gondolok, eszembe jut a Lásd, a királyi sereg című himnusz.</p>
<p>Lásd, a királyi sereg</p>
<p>Zászlókkal, kardokkal</p>
<p>Menetel, hogy győzhessen</p>
<p>Az élet harcában;</p>
<p>A katonái bátrak,</p>
<p>És nemes a szívük;</p>
<p>Követik Parancsnokuk,</p>
<p>[És] szól az énekük[.]<sup id="fnref:3"><a class="footnote-ref" href="#fn:3" rel="footnote">3</a></sup></p>
<p>Christofferson elder már számos kérdést megválaszolt, melyek bizonyára felmerülnek azon bejelentés kapcsán, hogy a főpapok csoportjai és az elderek kvórumai egyházközségi szinten a melkisédeki papság fivéreiből álló egyetlen egységes, hatalmas sereggé lesznek összevonva.</p>
<p>Ezek a változtatások segíteni fogják az elderek kvórumát és a Segítőegyletet, hogy összehangolják munkájukat. Leegyszerűsítik továbbá a kvórumnak a püspökséggel és az egyházközségi tanáccsal való együttműködését, valamint lehetővé teszik a püspök számára, hogy több feladatot adhasson ki az elderek kvóruma és a Segítőegylet elnökének, s ezáltal a püspök és a tanácsosai elsődleges kötelességeikre összpontosíthassanak – különösen a fiatal nők és az ároni papságot viselő fiatal férfiak feletti elnöklésre.</p>
<p>Az egyház szervezetében és működésében történő változások nem szokatlanok. 1883-ban az Úr ezt mondta John Taylor elnöknek: „[E]gyházam és papságom irányítása és szervezete kapcsán… ki fogom nektek nyilvánítani időről időre az általam kijelölt csatornákon keresztül mindazt, ami szükséges lesz egyházam jövőbeli fejlődése és tökéletesedése szempontjából, királyságom helyreigazítása és előrehaladása érdekében”<sup id="fnref:4"><a class="footnote-ref" href="#fn:4" rel="footnote">4</a></sup>.</p>
<p>Most pedig hozzátok szólnék néhány szót, fivérek, akik főpapok vagytok. Kérlek, tudjátok, hogy szeretünk benneteket! Mennyei Atyánk szeret benneteket! A papság királyi seregének fontos része vagytok, és a ti jóságotok, szolgálatotok, tapasztalatotok és igazlelkűségetek nélkül nem tudjuk előremozdítani ezt a munkát. Alma azt tanította, hogy a férfiakat rendkívüli hitük és jó cselekedeteik folytán hívják el főpapnak, hogy tanítsanak és szolgálatot tegyenek másoknak.<sup id="fnref:5"><a class="footnote-ref" href="#fn:5" rel="footnote">5</a></sup> Az efféle tapasztalatra talán nagyobb szükség van napjainkban, mint valaha bármikor.</p>
<p>Számos egyházközségben előfordulhat, hogy az ottani főpapoknak most megadatik majd a lehetőség, hogy egy elder elnököljön felettük az elderek kvóruma elnökeként. Arra, hogy elderek elnökölnek főpapok felett, már láthattunk példákat: a világ néhány táján jelenleg elderek szolgálnak olyan gyülekezetek elnökeként, melynek főpapok is tagjai, továbbá vannak olyan gyülekezetek, ahol csak az elderek kvóruma lett megszervezve, és főpapok is jelen vannak.</p>
<p>Mily nagy öröm lesz minden melkisédekipapság-viselő számára, hogy egyházközsége minden egyes tagjával vállvetve taníthat, tanulhat és szolgálhat! Bárhol legyetek is, bármilyen körülmények között, imádságosan, hittel és örömmel telve arra kérünk benneteket, hogy fogadjátok el az újonnan adódó lehetőségeket, hogy vezessetek vagy titeket vezessenek, és hogy a papságviselő férfiak testületeként egységesen szolgáljatok.</p>
<p>Most néhány olyan kérdésről fogok szólni, melyek tisztázásra szorulhatnak, ahogy haladunk előre, hogy megvalósítsuk az Úr akaratát a szent papságban lévő kvórumainak szervezetét illetően.</p>
<p>Milyen változtatásokat jelent ez a cöveki főpapok kvórumára vonatkozóan? A cövekekben továbbra is működni fognak a főpapok kvórumai. A cövekelnökségek fognak továbbra is a cöveki főpapok kvóruma elnökségeként szolgálni. Ahogy azonban Christofferson elder megjegyezte, a cöveki főpapok kvórumának tagjai mostantól azok a főpapok lesznek, akik éppen akkor a cövekelnökségben, az egyházközségek püspökségeinek tagjaiként, a cöveki főtanács tagjaiként és aktív státuszban lévő pátriárkaként szolgálnak. A cöveki és egyházközségi írnokok és végrehajtó titkárok nem tagjai a cöveki főpapok kvórumának. Amikor valaki aktív státuszban főpapként, pátriárkaként, hetvenesként vagy apostolként szolgálva meglátogat egy egyházközséget, és ott szeretne részt venni a papsági gyűlésen, akkor az elderek kvórumának gyűlésére megy.</p>
<p>Amint az ezekben az elhívásokban szolgáló fivéreket idővel felmentik, a saját egységükbe az ottani elderek kvórumának tagjaiként fognak visszatérni.</p>
<p>Mi a szerepe a cöveki főpapok kvórumának? A cövekelnökség azzal a céllal gyűlésezik a főpapok kvórumának tagjaival, hogy közösen tanácskozzanak, hogy bizonyságot tegyenek, és hogy képzést biztosítsanak. A kézikönyveinkben felvázolt cöveki gyűlések két változtatás kivételével ugyanúgy folytatódnak:</p>
<p>Az egyik, hogy az egyházközségek és cövekek mostantól nem tartanak papsági végrehajtó bizottsági gyűléseket. Ha egy különleges egyházközségi gond adódik, mint például egy kényes családi ügy vagy egy szokatlan jólléti kihívás, azt egy kibővített püspökségi gyűlés keretén belül meg lehet beszélni. Egyéb, kevésbé kényes témákat az egyházközségi tanács során lehet megbeszélni. Az eddig cöveki papsági végrehajtó bizottsági gyűlés néven ismert gyűlést ezentúl „főtanácsi gyűlésnek” fogjuk nevezni.</p>
<p>A másik, hogy mostantól megszűnik a cövek minden elrendelt főpapja számára tartott éves gyűlés. A cövekelnökség azonban továbbra is tart majd egy éves gyűlést a cöveki főpapok kvórumának, ahogy az ma bejelentésre került.</p>
<p>Lehet-e az egyházközségnek egynél több elderek kvóruma? A válasz: igen. A Tan és szövetségek 107. szakasza 89-es versének lelkületében, amikor egy egyházközségben rendkívül nagyszámú tevékeny melkisédekipapság-viselő van, akkor a vezetők egynél több elderek kvórumát is megszervezhetnek. Ilyen esetekben az egyes kvórumok legyenek észszerűen kiegyensúlyozottak életkor, tapasztalat, papsági hivatal és erő tekintetében.</p>
<p>Bizonyságot teszek, hogy amint az egyházközségeinkben és cövekeinkben megvalósítjuk ezt a sugalmazott kvórumátalakítást, áldások sokaságát tapasztaljuk majd meg. Hadd mondjak csupán néhány példát!</p>
<p>A püspök irányítása alatt megnövekedett papsági erőforrások segédkezhetnek a szabadítás munkájában. Ehhez hozzátartozik Izráel összegyűjtése a templomi és családtörténeti munka által; törődés a szükséget szenvedő családokkal és egyénekkel; valamint a misszionáriusok segítése, hogy lelkeket hozzanak Jézus Krisztushoz.</p>
<p>Amikor a korábban elnöklő tisztségben szolgáló vezetők visszatérnek, hogy megosszák tapasztalatukat az elderek kvórumával, az erősebb kvórumtagságot eredményez majd.</p>
<p>A kvórumon belül az ajándékok és képességek nagyobb változatossága jelenik majd meg.</p>
<p>Nagyobb rugalmassággal, több emberre lehet majd számítani az egyházközségen belül felmerülő aktuális és sürgető szükségletek kielégítésében, valamint a sokrétű szolgálattételi megbízásaink betöltésében.</p>
<p>Több tanítási lehetőséget és nagyobb egységet eredményez majd, ha az új elderek és a tapasztalt főpapok egymás mellett osztják meg tapasztalataikat a kvórumgyűlések és -feladatok során.</p>
<p>Remélhetőleg a püspököknek és a gyülekezeti elnököknek így megadatik annak szabadsága, hogy felmagasztalják elhívásukat, miszerint terelgessék a nyájukat és szolgálatot tegyenek a szükséget szenvedőknek.</p>
<p>Tisztában vagyunk vele, hogy minden egyes egyházközség és cövek különböző. E különbségek fényében azonban mégis azt reméljük, hogy ezt az általános konferenciát követően azonnal megvalósítjátok ezeket a változásokat. Isten prófétájától kaptuk ezt az iránymutatást! Micsoda hatalmas áldás és felelősség! Töltsük be teljes igazlelkűséggel és szorgalommal!</p>
<p>Ne feledjétek: a papsági felhatalmazás elválasztás és elrendelés által adatik, ám a valódi papsági hatalom – az Úr Jézus Krisztus nevében való cselekvés hatalma – csakis az igazlelkű élet által nyerhető el.</p>
<p>Az Úr kijelentette Joseph Smith prófétának, a visszaállítás prófétájának:</p>
<p>„Íme, lássátok, én gondoskodom majd nyájaitokról, és eldereket támasztok, és elküldöm őket hozzájuk.</p>
<p>Íme, annak idejében meg fogom gyorsítani a munkámat.”<sup id="fnref:6"><a class="footnote-ref" href="#fn:6" rel="footnote">6</a></sup></p>
<p>Valóban olyan időszak ez, amikor az Úr meggyorsítja a munkáját.</p>
<p>Használjuk hát ki ezt a lehetőséget, hogy átgondoljuk és jobbá tegyük az életünket, hogy az még inkább összhangban legyen az Ő akaratával, és ezáltal kiérdemeljük mindazt a számos áldást, melyet Ő az igazaknak és hithűeknek ígért.</p>
<p>Fivérek, köszönjük mindazt, amit tesztek, hogy e nemes munkából kivegyétek a részeteket. Haladjunk hát előre e nagyszerű és tiszteletre méltó ügyben!</p>
<p>Mikor a harcnak vége,</p>
<p>Elcsendesül minden.</p>
<p>A sereg összegyűlik</p>
<p>A béke völgyében.</p>
<p>Égi Királyuk előtt</p>
<p>Meghajtják a fejük,</p>
<p>És együtt dicsérve Őt</p>
<p>Így szól az énekük:</p>
<p>Győzelem, győzelem,</p>
<p>Jó Megváltónk által!</p>
<p>Győzelem, győzelem,</p>
<p>Jézus Krisztus által!</p>
<p>Győzelem, győzelem, győzelem,</p>
<p>Jézus Krisztus az Úr!<sup id="fnref:7"><a class="footnote-ref" href="#fn:7" rel="footnote">7</a></sup></p>
<p>Ma mindannyian tanúiként állunk, hogy az Úr kinyilatkoztatta akaratát az Ő prófétáján, Russell M. Nelson elnökön keresztül. Bizonyságot teszek arról, hogy ő Isten prófétája itt a földön. Tanúságomat teszem az Úr Jézus Krisztusról, aki a nagy Megváltónk és Szabadítónk. Ez az Ő munkája és ez az Ő akarata; erről ünnepélyes tanúbizonyságomat teszem Jézus Krisztus nevében, ámen.</p>
<div class="footnote">
<hr />
<ol>
<li id="fn:1">
<p>Ámós 3:7.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Tan és szövetségek 84:88.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>Lásd, a királyi sereg. Himnuszok, 163. sz.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
<li id="fn:4">
<p>In James R. Clark, comp., Messages of the First Presidency of The Church of Jesus Christ of Latter-day Saints (1965), 2:354.&#160;<a class="footnote-backref" href="#fnref:4" rev="footnote" title="Jump back to footnote 4 in the text">&#8617;</a></p>
</li>
<li id="fn:5">
<p>Lásd Alma 13.&#160;<a class="footnote-backref" href="#fnref:5" rev="footnote" title="Jump back to footnote 5 in the text">&#8617;</a></p>
</li>
<li id="fn:6">
<p>Tan és szövetségek 88:72–73.&#160;<a class="footnote-backref" href="#fnref:6" rev="footnote" title="Jump back to footnote 6 in the text">&#8617;</a></p>
</li>
<li id="fn:7">
<p>Lásd, a királyi sereg. Himnuszok, 163. sz.&#160;<a class="footnote-backref" href="#fnref:7" rev="footnote" title="Jump back to footnote 7 in the text">&#8617;</a></p>
</li>
</ol>
</div>
        </section>
    </body>
</html>