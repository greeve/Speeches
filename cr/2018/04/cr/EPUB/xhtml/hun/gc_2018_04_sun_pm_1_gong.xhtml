<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Krisztusunk ma feltámadt</title>
    </head>
    <body>
        <section class="chapter" title="Krisztusunk ma feltámadt" epub:type="chapter">
            <h1>Gerrit W. Gong elder <br />Krisztusunk ma feltámadt</h1>
<p>Drága fivérek és nőtestvérek! Amikor a fiaink még kicsik voltak, esténként beagle kutyusokról meséltem nekik, altatóként pedig himnuszokat szoktam énekelni, köztük a Krisztusunk ma feltámadt<sup id="fnref:1"><a class="footnote-ref" href="#fn:1" rel="footnote">1</a></sup> címűt. Néha játékosan átírtam a szavakat: „Ideje már aludni, halleluja!” A fiaink általában igen hamar álomba merültek; vagy legalábbis tudták, hogy ha úgy tesznek, mintha aludnának, abbahagyom az éneklést.</p>
<p>Szavak – legalábbis az én szavaim – ki sem fejezhetik, milyen érzések vettek erőt rajtam, mióta Russell M. Nelson elnök szeretetteljesen megfogta a kezemet, és drága Susanemmel az oldalamon átadta ezt a szent elhívást az Úrtól, melytől még a lélegzetem is elállt, s melynek hatására számos alkalommal könnyekre fakadtam az elmúlt néhány napban.</p>
<p>Ezen a húsvéti sabbaton örömmel énekelem, hogy „halleluja”. Feltámadt Szabadítónk megváltó szeretetének éneke<sup id="fnref:2"><a class="footnote-ref" href="#fn:2" rel="footnote">2</a></sup> a szövetségek összhangját ünnepli (melyek összekötnek bennünket Istennel és egymással), valamint Jézus Krisztus engesztelését (mely segít, hogy levetkőzzük a természetes embert és asszonyt, és engedjünk a Szent Lélek hívásainak<sup id="fnref:3"><a class="footnote-ref" href="#fn:3" rel="footnote">3</a></sup>).</p>
<p>A szövetségeink és a Szabadítónk engesztelése együttesen képessé és nemessé tesznek. Együttesen segítenek abban, hogy ragaszkodjunk és elengedjünk. Ezek együttesen megédesítenek, megőriznek, megszentelnek és megváltanak.</p>
<p>Joseph Smith próféta azt mondta: „Talán némelyeknek nagyon merész tannak tűnik az, amiről beszélünk – egy olyan hatalom, amely feljegyez, illetve megköt a földön és megköt a mennyben. Mindazonáltal, a világ minden korszakában, amikor az Úr valós kinyilatkoztatás által valamely embernek vagy emberek valamely csoportjának megadta a papság egy adományozási korszakát, akkor ez a hatalom is mindig megadatott.”<sup id="fnref:4"><a class="footnote-ref" href="#fn:4" rel="footnote">4</a></sup></p>
<p>És ez így van napjainkban is. Sehol máshol nem elérhető szent szövetségek és szertartások az Úr 159 szent házában állnak rendelkezésünkre, a világ 43 országában. A visszaállított papsági kulcsokon, tanon és felhatalmazáson keresztül megígért áldások adatnak, melyek a hitünket, az engedelmességünket és az Ő Szent Lelkének ígéreteit tükrözik, melyek számunkra, a mi nemzedékeinkben adatnak, az időben és az örökkévalóságban.</p>
<p>Drága fivéreim és nőtestvéreim minden nemzetben, nemzetségben és nyelvben e világméretű egyházunkban! Köszönöm élő hiteteket, reményeteket és jószívűségeteket minden lépésben! Köszönöm, hogy visszaállított evangéliumi bizonysággal és élménnyel teli gyülekezetté váltok!</p>
<p>Drága testvéreim, mi mind összetartozunk. Egységben és szeretetben fonódhatunk össze<sup id="fnref:5"><a class="footnote-ref" href="#fn:5" rel="footnote">5</a></sup> mindenben és minden helyen.<sup id="fnref:6"><a class="footnote-ref" href="#fn:6" rel="footnote">6</a></sup> Ahogy arra az Úr Jézus Krisztus is kér mindnyájunkat, bárhol, bármilyen körülmények között legyünk is: „Jőjjetek és lássátok meg.”<sup id="fnref:7"><a class="footnote-ref" href="#fn:7" rel="footnote">7</a></sup></p>
<p>Ezen a napon alázattal ajánlom fel lelkem minden energiáját és képességét<sup id="fnref:8"><a class="footnote-ref" href="#fn:8" rel="footnote">8</a></sup> – bármi legyen is az most vagy a jövőben – Szabadítómnak, drága Susanemnek és a családunknak, a Fivéreimnek és nektek mindegyikőtöknek, szeretett fivéreim és nőtestvéreim!</p>
<p>Mindennek, ami jó és örökkévaló, a középpontjában az Istennek, a mi Örökkévaló Atyánknak, továbbá az Ő Fiának, Jézus Krisztusnak és az Ő engesztelésének az élő valósága áll, melyről a Szentlélek tanúságot tesz.<sup id="fnref:9"><a class="footnote-ref" href="#fn:9" rel="footnote">9</a></sup> Húsvétvasárnap van. Áhítattal tanúskodom és ünnepélyesen teszem bizonyságomat az élő Krisztusról – Őróla, aki meghalt, akit eltemettek, és a ki újra feltámadt a harmadik napon, és felemelkedett a mennybe.<sup id="fnref:10"><a class="footnote-ref" href="#fn:10" rel="footnote">10</a></sup> Ő az Alfa és az Omega<sup id="fnref:11"><a class="footnote-ref" href="#fn:11" rel="footnote">11</a></sup> – velünk volt a kezdetben, és Ő velünk lesz mindvégig.</p>
<p>Bizonyságot teszek az utolsó napi prófétákról, Joseph Smith prófétától kezdve a mi drága Russell M. Nelson elnökünkig, akit örömmel támogatunk. Ahogy az elemis gyermekeink éneklik: „Kövesd hát mindig a prófétákat…, így el nem tévedsz!”<sup id="fnref:12"><a class="footnote-ref" href="#fn:12" rel="footnote">12</a></sup> Tanúbizonyságomat teszem, hogy ahogy azt megjövendölték a szentírásokban, köztük a Mormon könyvében is, amely egy másik bizonyság Jézus Krisztusról: az Úr királysága ismét megalapíttatott a földön a Messiás második eljövetelére való felkészülésként.<sup id="fnref:13"><a class="footnote-ref" href="#fn:13" rel="footnote">13</a></sup> Jézus Krisztus szent nevében, ámen.</p>
<div class="footnote">
<hr />
<ol>
<li id="fn:1">
<p>Krisztusunk ma feltámadt. Himnuszok, 123. sz.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Lásd Alma 5:26.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>Lásd Móziás 3:19.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
<li id="fn:4">
<p>Tan és szövetségek 128:9.&#160;<a class="footnote-backref" href="#fnref:4" rev="footnote" title="Jump back to footnote 4 in the text">&#8617;</a></p>
</li>
<li id="fn:5">
<p>Lásd Móziás 18:21.&#160;<a class="footnote-backref" href="#fnref:5" rev="footnote" title="Jump back to footnote 5 in the text">&#8617;</a></p>
</li>
<li id="fn:6">
<p>Lásd Móziás 18:9.&#160;<a class="footnote-backref" href="#fnref:6" rev="footnote" title="Jump back to footnote 6 in the text">&#8617;</a></p>
</li>
<li id="fn:7">
<p>János 1:39.&#160;<a class="footnote-backref" href="#fnref:7" rev="footnote" title="Jump back to footnote 7 in the text">&#8617;</a></p>
</li>
<li id="fn:8">
<p>Lásd 1 Nefi 15:25.&#160;<a class="footnote-backref" href="#fnref:8" rev="footnote" title="Jump back to footnote 8 in the text">&#8617;</a></p>
</li>
<li id="fn:9">
<p>„[E]lnyertétek a Szentlelket, mely tanúbizonyságot tesz az Atyáról és a Fiúról, betöltve az ígéretet, melyet tett, hogy ha ezen az úton léptek be, akkor elnyeritek” (2 Nefi 31:18).&#160;<a class="footnote-backref" href="#fnref:9" rev="footnote" title="Jump back to footnote 9 in the text">&#8617;</a></p>
</li>
<li id="fn:10">
<p>Lásd Az egyház elnökeinek tanításai: Joseph Smith (2007). 52.&#160;<a class="footnote-backref" href="#fnref:10" rev="footnote" title="Jump back to footnote 10 in the text">&#8617;</a></p>
</li>
<li id="fn:11">
<p>Lásd Tan és szövetségek 19:1.&#160;<a class="footnote-backref" href="#fnref:11" rev="footnote" title="Jump back to footnote 11 in the text">&#8617;</a></p>
</li>
<li id="fn:12">
<p>Kövesd a prófétát! Gyermekek énekeskönyve, 58.&#160;<a class="footnote-backref" href="#fnref:12" rev="footnote" title="Jump back to footnote 12 in the text">&#8617;</a></p>
</li>
<li id="fn:13">
<p>Lásd Mormon könyve: Bevezetés.&#160;<a class="footnote-backref" href="#fnref:13" rev="footnote" title="Jump back to footnote 13 in the text">&#8617;</a></p>
</li>
</ol>
</div>
        </section>
    </body>
</html>