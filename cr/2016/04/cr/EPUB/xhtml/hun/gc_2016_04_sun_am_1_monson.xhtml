<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Választások</title>
    </head>
    <body>
        <section class="chapter" title="Választások" epub:type="chapter">
            <h1>Thomas S. Monson elnök <br />Választások</h1>
<p>Kedves testvérek, mielőtt rátérnék ma a hivatalos beszédemre, szeretnék bejelenteni négy új templomot, melyeket a következő hónapok és évek során építünk majd, az alábbi helyszíneken: Ecuador, Quito; Zimbabwe, Harare; Brazília, Belém; valamint építünk egy második templomot a perui Lima városában.</p>
<p>Amikor 1963-ban a Tizenkét Apostol Kvóruma tagja lettem, 12 működő templom volt az egész egyházban. A Provói Városközpont templom két héttel ezelőtti felszentelésével már 150 templom működik szerte a világon. Mily hálásak is vagyunk azokért az áldásokért, amelyeket e szent házakban nyerünk el!</p>
<p>Nos, kedves testvéreim, szeretném kifejezni a hálámat a lehetőségért, hogy néhány gondolatot megoszthatok veletek ezen a délelőttön.</p>
<p>Mostanában sokat gondolkodom a döntésekről. Azt mondják, a történelem kapuja kis zsanérokon fordul, és ugyanígy van ez az ember életével is. Döntéseink határozzák meg a sorsunkat.</p>
<p>Amikor elhagytuk halandóság előtti létünket és a halandóságba léptünk, magunkkal hoztuk az önrendelkezés ajándékát. Célunk a celesztiális dicsőség elnyerése, a döntéseink pedig nagy mértékben meghatározzák majd, hogy elérjük-e ezt a célunkat vagy sem.</p>
<p>A legtöbben ismeritek Alice-t Lewis Carroll Alice Csodaországban című klasszikus regényében. Emlékeztek, hogy egy útelágazáshoz érkezett, ahol mindkét út előre haladt ugyan, de ellentétes irányban. Miközben azon morfondírozott, merre forduljon, találkozott a Vigyori macskával, akitől megkérdezte: „Melyik úton induljak?”</p>
<p>A macska így válaszolt: „Az attól függ, hová akarsz jutni. Ha nem tudod, hová akarsz jutni, akkor igazán nem számít, melyik úton indulsz.”<sup id="fnref:1"><a class="footnote-ref" href="#fn:1" rel="footnote">1</a></sup></p>
<p>Alice-szel ellentétben mi tudjuk, hová akarunk jutni, és igenis számít, melyik irányba megyünk, mert az ösvény, melyet ebben az életben követünk, a következő életben található végcélunkhoz vezet.</p>
<p>Válasszuk azt, hogy hatalmas és erős hitet építünk ki magunkban, mely a leghatékonyabb védelmünk lesz a gonosz tervei ellen – valódi hitet, olyan hitet, mely megtart bennünket, és támogatja azon vágyunkat, hogy a jót válasszuk. Ilyen hit nélkül sehova sem jutunk, vele viszont elérhetjük a céljainkat.</p>
<p>Bár elengedhetetlen, hogy bölcsen döntsünk, vannak alkalmak, amikor balga döntéseket hozunk. A bűnbánat ajándéka, melyet Szabadítónk biztosít, képessé tesz bennünket arra, hogy kiigazítsuk útirányunkat, hogy visszatérhessünk az ösvényre, amely az oly vágyott celesztiális dicsőség felé vezet.</p>
<p>Tartsuk meg a bátorságunkat arra, hogy szembeszálljunk a közvélekedéssel! Válasszuk mindig a nehezebb jót a könnyebb rossz helyett!</p>
<p>Miközben az életünk során naponta hozott döntéseinket mérlegeljük – hogy így vagy úgy döntsünk –, ha Krisztust választjuk, akkor a helyes döntést hozzuk.</p>
<p>Szívből és alázatosan imádkozom, hogy ez mindig így legyen, Jézus Krisztus, a mi Urunk és Szabadítónk nevében, ámen.</p>
<div class="footnote">
<hr />
<ol>
<li id="fn:1">
<p>Lewis Carroll: <em>Alice Csodaországban</em>. Móra Ferenc Ifjúsági Könyvkiadó, Budapest, 1974. Fordította: Kosztolányi Dezső. (Átdolgozás).&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
</ol>
</div>
        </section>
    </body>
</html>
