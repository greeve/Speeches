<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <meta charset="utf-8" />
        <title>Jó Pásztor, Isten Báránya</title>
    </head>
    <body>
        <section class="chapter" title="Jó Pásztor, Isten Báránya" epub:type="chapter">
            <h1>Gerrit W. Gong elder <br />Jó Pásztor, Isten Báránya</h1>
<p>Kedves fivérek és nővérek! Előfordult már valaha, hogy nem tudtatok elaludni, ezért képzeletben megpróbáltatok bárányokat számlálni? Amint a gyapjas bárányok átugrálnak a kerítésen, ti sorra számba veszitek őket: 1, 2, 3…, 245, 246…, 657, 658…<sup id="fnref:1"><a class="footnote-ref" href="#fn:1" rel="footnote">1</a></sup></p>
<p>Engem nem álmosít el a bárányok számlálása. Azon aggódom, hogy eltévesztem vagy kihagyok egyet, és ez nem hagy aludni.</p>
<p>A pásztorfiúval együtt, akiből később király lett, mi is kijelentjük:</p>
<p>„Az Úr az én pásztorom; nem szűkölködöm.</p>
<p>Fűves legelőkön nyugtat engem, és csendes vizekhez terelget engem.</p>
<p>Lelkemet megvidámítja”<sup id="fnref:2"><a class="footnote-ref" href="#fn:2" rel="footnote">2</a></sup>.</p>
<p>Ebben a húsvéti időszakban a Jó Pásztort ünnepeljük, aki egyúttal Isten Báránya is. Megannyi isteni elnevezése közül egy sincs, amely ily gyengéd vagy kifejező lenne. Sokat tanulhatunk a Szabadítónk önmagára mint Jó Pásztorra történő hivatkozásaiból, valamint az Őróla mint az Isten Bárányáról szóló prófétai bizonyságokból. E szerepek és jelképek erőteljesen kiegészítik egymást – ki is lehetne jobban a drága bárányok mindegyikének segítségére, mint a Jó Pásztor, és ki is felelne meg leginkább, hogy a Jó Pásztorunk legyen, mint Isten Báránya?</p>
<p>„Mert úgy szerette Isten e világot, hogy az ő egyszülött Fiát adta”<sup id="fnref:3"><a class="footnote-ref" href="#fn:3" rel="footnote">3</a></sup>, Isten egyszülött Fia pedig az Atyja iránt tanúsított készséges engedelmességében letette a saját életét. Jézus így tesz bizonyságot: „Én vagyok a jó pásztor: a jó pásztor életét adja a juhokért.”<sup id="fnref:4"><a class="footnote-ref" href="#fn:4" rel="footnote">4</a></sup> Jézusnak hatalmában állt letenni a saját életét, és hatalma van újra felvenni azt.<sup id="fnref:5"><a class="footnote-ref" href="#fn:5" rel="footnote">5</a></sup> Az Atyjával egyesülve a Szabadítónk – a Jó Pásztorunkként és az Isten Bárányaként betöltött szerepéből adódóan egyaránt – egyedülálló módon áld meg minket.</p>
<p>Jó Pásztorunkként Jézus Krisztus a saját hangján és a saját nevében hív minket. A nyomunkba ered és egybegyűjt bennünket. Megtanítja, hogyan nyújtsunk szeretetteljes szolgálattételt. Szeretném, ha átgondolnánk e három témakört, kezdve azzal, hogy Ő a saját hangján és a saját nevében hív minket.</p>
<p>Először is: Jó Pásztorunk „a maga juhait nevökön szólítja… [I]smerik az ő hangját.”<sup id="fnref:6"><a class="footnote-ref" href="#fn:6" rel="footnote">6</a></sup> „[É]s a saját nevén hív benneteket, mely Krisztus neve”<sup id="fnref:7"><a class="footnote-ref" href="#fn:7" rel="footnote">7</a></sup>. Miközben arra törekszünk, hogy igaz szándékkal kövessük Jézus Krisztust, sugalmazást nyerünk, hogy jót cselekedjünk, szeressük Istent és Őt szolgáljuk.<sup id="fnref:8"><a class="footnote-ref" href="#fn:8" rel="footnote">8</a></sup> Amikor tanulmányozunk, elmélkedünk és imádkozunk; amikor rendszeresen megújítjuk az úrvacsorai és templomi szövetségeinket; és amikor arra hívunk mindenkit, hogy járuljanak az Ő evangéliumához és szertartásaihoz, akkor az Ő hangjának engedelmeskedünk.</p>
<p>Napjainkban Russell M. Nelson elnök azt tanácsolja nekünk, hogy a visszaállított egyházat a Jézus Krisztus által kinyilatkoztatott néven nevezzük: Az Utolsó Napok Szentjeinek Jézus Krisztus Egyházának.<sup id="fnref:9"><a class="footnote-ref" href="#fn:9" rel="footnote">9</a></sup> Az Úr ezt mondta: „[A]mit csak tesztek, azt az én nevemben tegyétek; tehát az én nevemen nevezzétek az egyházat; és az én nevemben szólítsátok az Atyát, hogy énértem megáldja az egyházat.”<sup id="fnref:10"><a class="footnote-ref" href="#fn:10" rel="footnote">10</a></sup> A szívünkben és az otthonunkban szerte a világon Jézus Krisztus nevében szólítjuk az Atyát. Hálásak vagyunk az otthonközpontú, egyház által támogatott hódolat, evangéliumtanulmányozás és tartalmas családi tevékenységek bőkezű áldásaiért. </p>
<p>Másodszor: Jó Pásztorunk a nyomunkba ered, és az Ő egyetlen aklába gyűjt egybe minket. Felteszi a kérdést: „Melyik ember az közületek, a kinek ha száz juha van, és egyet azok közül elveszt, nem hagyja ott a kilenczvenkilenczet a pusztában, és nem megy az elveszett után, mígnem megtalálja azt?”<sup id="fnref:11"><a class="footnote-ref" href="#fn:11" rel="footnote">11</a></sup></p>
<p>Szabadítónk utánamegy az egynek és a kilencvenkilencnek is, gyakran egyidőben. Amikor szolgálattételt nyújtunk, méltányoljuk azt a kilencvenkilencet, akik állhatatosak és rendíthetetlenek, még ha eközben vágyakozunk is az után az egy után, aki elkóborolt. Urunk megkeres és kiszabadít minket „minden helyről”<sup id="fnref:12"><a class="footnote-ref" href="#fn:12" rel="footnote">12</a></sup>, „a föld négy szegletéből”<sup id="fnref:13"><a class="footnote-ref" href="#fn:13" rel="footnote">13</a></sup>. Szent szövetség és az Ő engesztelő vére által gyűjt egybe minket.<sup id="fnref:14"><a class="footnote-ref" href="#fn:14" rel="footnote">14</a></sup></p>
<p>Szabadítónk azt mondta az Újszövetség-beli tanítványainak: „Más juhaim is vannak nékem, a melyek nem ebből az akolból valók”<sup id="fnref:15"><a class="footnote-ref" href="#fn:15" rel="footnote">15</a></sup>. Az amerikai földrészen a feltámadt Úr bizonyságot tett Lehi szövetséges gyermekeinek: „az én juhaim vagytok”<sup id="fnref:16"><a class="footnote-ref" href="#fn:16" rel="footnote">16</a></sup>. Mindemellett Jézus azt is megmondta, hogy még más juhai is hallani fogják az Ő hangját.<sup id="fnref:17"><a class="footnote-ref" href="#fn:17" rel="footnote">17</a></sup> Micsoda áldás a Mormon könyve, amely egy másik tanúbizonyságként tanúságot tesz Jézus Krisztus hangjáról!</p>
<p>Jézus Krisztus arra kéri az egyházat, hogy fogadjon be mindenkit, aki meghallja az Ő hangját<sup id="fnref:18"><a class="footnote-ref" href="#fn:18" rel="footnote">18</a></sup> és betartja a parancsolatait. Krisztus tana magában foglalja a víz és a tűz és a Szentlélek általi keresztelkedést.<sup id="fnref:19"><a class="footnote-ref" href="#fn:19" rel="footnote">19</a></sup> Nefi azt kérdezi: „[H]a Isten Bárányának, aki szent, szüksége van rá, hogy víz által megkeresztelkedjen, hogy minden igazlelkűséget betöltsön, Ó akkor mennyivel nagyobb szükségünk van nekünk, akik nem vagyunk szentek, arra, hogy megkeresztelkedjünk, igen, méghozzá víz által!”<sup id="fnref:20"><a class="footnote-ref" href="#fn:20" rel="footnote">20</a></sup></p>
<p>Napjainkban a Szabadítónk vágya az, hogy a cselekedeteink és az, akivé válunk, arra hívjon másokat, hogy jöjjenek, és kövessék Őt – jöjjenek, és leljenek szeretetre, gyógyulásra, kapcsolatra és szövetség általi összetartozásra Őbenne, ideértve Isten szent templomában is, ahol a szabadítás szent szertartásai megáldhatnak minden családtagot, így gyűjtve egybe Izráelt a fátyol mindkét oldalán.<sup id="fnref:21"><a class="footnote-ref" href="#fn:21" rel="footnote">21</a></sup></p>
<p>Harmadszor: Izráel pásztoraként<sup id="fnref:22"><a class="footnote-ref" href="#fn:22" rel="footnote">22</a></sup> Jézus Krisztus azt példázza, hogy miként nyújtanak szeretetteljes szolgálattételt a pásztorok Izráelben. Amikor Urunk azt kérdezi, hogy szeretjük-e Őt, amint azt Simon Péterrel is tette, Szabadítónk így kérlel minket: „Legeltesd az én bárányaimat! […] Őrizd az én juhaimat! […] Legeltesd az én juhaimat!”<sup id="fnref:23"><a class="footnote-ref" href="#fn:23" rel="footnote">23</a></sup> Az Úr ígéretet tesz, hogy ha a pásztorai legeltetik a bárányait és juhait, az aklába tartozók „többé nem félnek és nem rettegnek, sem meg nem fogyatkoznak”<sup id="fnref:24"><a class="footnote-ref" href="#fn:24" rel="footnote">24</a></sup>.</p>
<p>Jó Pásztorunk figyelmeztet, hogy Izráel pásztorainak nem szabad szunnyadozniuk,<sup id="fnref:25"><a class="footnote-ref" href="#fn:25" rel="footnote">25</a></sup> elveszíteniük vagy szétszéleszteniük a juhokat,<sup id="fnref:26"><a class="footnote-ref" href="#fn:26" rel="footnote">26</a></sup> sem a maguk útjára térni a saját nyereségük után<sup id="fnref:27"><a class="footnote-ref" href="#fn:27" rel="footnote">27</a></sup>. Isten pásztorainak az a feladata, hogy megerősítsenek, meggyógyítsanak, bekötözzék, ami eltörött, visszahozzák az elűzöttet, és megkeressék az elveszettet.<sup id="fnref:28"><a class="footnote-ref" href="#fn:28" rel="footnote">28</a></sup></p>
<p>Emellett az Úr óva int a béresektől, akiknek „nincs gondja a juhokra”,<sup id="fnref:29"><a class="footnote-ref" href="#fn:29" rel="footnote">29</a></sup> és a „hamis prófétáktól, akik juhok ruhájában jönnek hozzátok, de belül ragadozó farkasok”<sup id="fnref:30"><a class="footnote-ref" href="#fn:30" rel="footnote">30</a></sup>.</p>
<p>Jó Pásztorunk örvendezik, amikor szánt szándékkal és hittel gyakoroljuk az egyéni erkölcsi önrendelkezésünket. A Szabadító aklának tagjai az engesztelő áldozata iránt érzett hálával tekintenek Őrá. Szövetségben fogadjuk, hogy követjük Őt – nem tétlenül, vakon vagy „birka módjára”, hanem teljes szívünkkel és elménkkel arra vágyva, hogy szeressük Istent és a felebarátunkat, hordozzuk egymás terheit, és örüljünk egymás örömének. Ahogy Krisztus szabadon alárendelte a saját akaratát az Atya akaratának, mi is úgy vesszük áhítatosan magunkra az Ő nevét. Örömmel igyekszünk társai lenni az Ő munkájában: Isten minden gyermekének egybegyűjtésében és a nekik nyújtott szolgálattételben.</p>
<p>Fivérek és nővérek! Jézus Krisztus a mi tökéletes Jó Pásztorunk. Mivel letette értünk az életét, majd pedig dicsőségesen feltámadt, Jézus Krisztus Isten tökéletes Báránya is.<sup id="fnref:31"><a class="footnote-ref" href="#fn:31" rel="footnote">31</a></sup></p>
<p>Isten áldozati Báránya már a kezdetektől előre volt vetítve. Az angyal megmondta Ádámnak, hogy áldozata „az Atya Egyszülöttje áldozatának hasonlatossága”, ami arra hív minket, hogy „tarts[unk] bűnbánatot, és szólíts[uk] Istent a Fiú nevében mindörökké”.<sup id="fnref:32"><a class="footnote-ref" href="#fn:32" rel="footnote">32</a></sup></p>
<p>Ábrahám atya, aki megalapozta a szövetségből adódó áldásokat a föld minden nemzete számára, megtapasztalta, hogy mit jelent felajánlani az egyszülött fiát.</p>
<p>„És szóla Izsák Ábrahámhoz az ő atyjához, és monda: Atyám! Az pedig monda: Ímhol vagyok, fiam. És monda Izsák: Ímhol van a tűz és a fa; de hol van a… bárány?</p>
<p>És monda Ábrahám: Az Isten majd gondoskodik a… bárányról, fiam”<sup id="fnref:33"><a class="footnote-ref" href="#fn:33" rel="footnote">33</a></sup>.</p>
<p>Apostolok és próféták előre látták és örvendeztek Isten Bárányának előre elrendelt küldetésében. Az óvilágbeli János és az újvilágban élő Nefi bizonyságot tettek Isten Bárányáról<sup id="fnref:34"><a class="footnote-ref" href="#fn:34" rel="footnote">34</a></sup>, „méghozzá az Örökkévaló Atya Fiá[ról]”, „a világ Megváltójá[ról]”<sup id="fnref:35"><a class="footnote-ref" href="#fn:35" rel="footnote">35</a></sup>.</p>
<p>Abinádi így tette bizonyságát Jézus Krisztus engesztelő áldozatáról: „Mindannyian mint juhok letértünk; közülünk mindenki a saját útjára tért; és az Úr reá vetette mindannyiunk gonoszságát.”<sup id="fnref:36"><a class="footnote-ref" href="#fn:36" rel="footnote">36</a></sup> Isten Fiának nagy és végső áldozatáról Alma azt mondta, hogy az „egy [olyan] dolog, mely mindezeknél fontosabb”. Alma arra buzdít minket, hogy legyen „hit[ünk] Isten Bárányában”, „jöjj[ünk] és ne félj[ünk]”!<sup id="fnref:37"><a class="footnote-ref" href="#fn:37" rel="footnote">37</a></sup></p>
<p>Egy kedves barátom megosztotta velem, hogy miként nyert becses bizonyságot Jézus Krisztus engeszteléséről. Ez a hölgy abban a hitben nőtt fel, hogy a bűn mindig komoly büntetést von maga után, melyet egyedül kell elviselnünk. Könyörgött Istennek, hogy megérthesse az isteni megbocsátás lehetőségét. Imádkozott, hogy megérthesse és tudhassa, Jézus Krisztus miként képes megbocsátani azoknak, akik bűnbánatot tartanak, és hogyan töltheti be az irgalom az igazságosságot.</p>
<p>Aztán egy nap lelki átalakuláshoz vezető élményen keresztül kapott választ az imájára. Egy kétségbeesett fiatalembert látott kiszaladni egy boltból, kezében két szatyornyi lopott élelmiszerrel. Kirohant a forgalmas utcára, nyomában az üzletvezetővel, aki végül elkapta, kiabált vele és ráncigálni kezdte. Ahelyett, hogy ítélkezett volna a tolvajjá lett ijedt fiatalember felett, a barátomat hirtelen mély könyörület töltötte el a férfi iránt. Félelem vagy a saját biztonsága feletti aggodalom nélkül egyenesen odasétált a két civakodó férfihoz. Azon kapta magát, hogy ezt mondja: „Kifizetem az élelmiszert. Kérem, engedje el őt! Kérem, hagyja, hogy kifizessem az élelmet!”</p>
<p>A Szentlélek késztetése által, és olyan szeretettel eltelve, amilyet még soha korábban nem érzett, a barátom azt mondta: „Mindössze segíteni akartam, és megmenteni azt a fiatalembert.” Beszámolt róla, hogy ekkor elkezdte megérteni Jézus Krisztust és az Ő engesztelését – hogy miként és mi okból áldozhatta fel Jézus Krisztus önként az életét tiszta és tökéletes szeretettel, hogy az ő Szabadítója és Megváltója legyen, és azt is, hogy ő maga miért szeretné, hogy az legyen számára.<sup id="fnref:38"><a class="footnote-ref" href="#fn:38" rel="footnote">38</a></sup></p>
<p>Nem csoda, hogy ezt énekeljük:</p>
<p>Nézd, keres már a Jó Pásztor;</p>
<p>Elveszett bárányt kutat,</p>
<p>Akiért nagy árat adott –</p>
<p>Örömmel hozza vissza.<sup id="fnref:39"><a class="footnote-ref" href="#fn:39" rel="footnote">39</a></sup></p>
<p>Isten Bárányaként a Szabadítónk tudja, hogy mikor érezzük magunkat egyedül, lealacsonyítva, bizonytalannak vagy ijedtnek. Nefi látomásban látta „Isten Bárányának hatalmát, hogy leereszkedett a Bárány egyházának szentjeire és az Úr szövetséges népére”. Habár „az egész föld színén szét voltak szóródva[,] igazlelkűséggel és Isten hatalmával voltak felfegyverezve, nagy dicsőségben”<sup id="fnref:40"><a class="footnote-ref" href="#fn:40" rel="footnote">40</a></sup>.</p>
<p>A remény és vigasztalás ezen ígérete napjainkra is vonatkozik.</p>
<p>Ti vagytok az egyedüli egyháztagok a családotokban, az iskolátokban, a munkahelyeteken vagy a közösségetekben? Néha úgy érzitek, a gyülekezetetek kicsi vagy elszigetelt? Új helyre költöztetek, ahol talán ismeretlen számotokra a nyelv vagy a szokások? Netán megváltoztak az életkörülményeitek, és olyasmikkel találjátok szembe magatokat, amikről sosem gondoltátok volna, hogy megtörténhetnek? Szabadítónk biztosít minket, hogy bármilyenek legyenek is a körülményeink, bárkik legyünk is, Ésaiás szavaival szólva Ő a „karjára gyűjti a bárányokat és ölében hordozza, a szoptatósokat szelíden vezeti”<sup id="fnref:41"><a class="footnote-ref" href="#fn:41" rel="footnote">41</a></sup>.</p>
<p>Fivérek és nővérek! Jó Pásztorunk a saját hangján és a saját nevében hív minket. A népe nyomába ered, egybegyűjti őket, és eljön hozzájuk. Élő prófétáján és mindegyikünkön keresztül hív mindenkit, hogy leljenek békére, célra, gyógyulásra és örömre az Ő visszaállított evangéliumának teljességében, valamint az Ő szövetséges ösvényén. Példamutatással arra tanítja Izráel pásztorait, hogy az Ő szeretetében nyújtsanak szolgálattételt.</p>
<p>Isten Bárányaként Jézus mennyei küldetése előre elrendeltetett, az apostolok és próféták pedig örvendeztek neki. Az Ő végtelen és örökkévaló engesztelése áll a boldogság tervének és a teremtés céljának középpontjában. Ő afelől biztosít minket, hogy a szívéhez közel hordoz bennünket.</p>
<p>Kedves fivérek és nővérek! Vágyjunk hát arra, hogy „Isten és a Bárány alázatos követői legy[ünk]”<sup id="fnref:42"><a class="footnote-ref" href="#fn:42" rel="footnote">42</a></sup>, hogy egy nap a nevünk majd be lehessen írva „az élet könyvébe, a mely a Bárányé”<sup id="fnref:43"><a class="footnote-ref" href="#fn:43" rel="footnote">43</a></sup>, hogy „a Báránynak énekét” énekelhessük,<sup id="fnref:44"><a class="footnote-ref" href="#fn:44" rel="footnote">44</a></sup> és hivatalosak legyünk „a Bárány… vacsorájára”<sup id="fnref:45"><a class="footnote-ref" href="#fn:45" rel="footnote">45</a></sup>.</p>
<p>Pásztorként és Bárányként Ő így hívogat: Jussatok el ismét Megváltótok, nagyszerű és igaz pásztorotok igaz ismeretéhez!<sup id="fnref:46"><a class="footnote-ref" href="#fn:46" rel="footnote">46</a></sup> Megígéri, hogy az Ő kegyelme által tökéletessé válhatunk Krisztusban.<sup id="fnref:47"><a class="footnote-ref" href="#fn:47" rel="footnote">47</a></sup></p>
<p>Ebben a húsvéti időszakban így dicsőítjük Őt:</p>
<p>„Méltó a… Bárány”!<sup id="fnref:48"><a class="footnote-ref" href="#fn:48" rel="footnote">48</a></sup></p>
<p>„[H]ozsánn[a] Istennek és a Báránynak!”<sup id="fnref:49"><a class="footnote-ref" href="#fn:49" rel="footnote">49</a></sup></p>
<p>Bizonyságot teszek Róla, a mi tökéletes Jó Pásztorunkról, Isten tökéletes Bárányáról, aki a saját nevünkön szólít minket – az Ő nevében, méghozzá Jézus Krisztus szentséges és szent nevében, ámen.</p>
<div class="footnote">
<hr />
<ol>
<li id="fn:1">
<p>Egy népszerű dal ezt sugallja:&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Zsoltárok 23:1–3.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>János 3:16.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
<li id="fn:4">
<p>János 10:11.&#160;<a class="footnote-backref" href="#fnref:4" rev="footnote" title="Jump back to footnote 4 in the text">&#8617;</a></p>
</li>
<li id="fn:5">
<p>Lásd János 10:15, 17–18.&#160;<a class="footnote-backref" href="#fnref:5" rev="footnote" title="Jump back to footnote 5 in the text">&#8617;</a></p>
</li>
<li id="fn:6">
<p>János 10:3–4.&#160;<a class="footnote-backref" href="#fnref:6" rev="footnote" title="Jump back to footnote 6 in the text">&#8617;</a></p>
</li>
<li id="fn:7">
<p>Alma 5:38; lásd még Alma 5:37–39, 59–60.&#160;<a class="footnote-backref" href="#fnref:7" rev="footnote" title="Jump back to footnote 7 in the text">&#8617;</a></p>
</li>
<li id="fn:8">
<p>Lásd Moróni 7:13; Tan és szövetségek 8:2–3.&#160;<a class="footnote-backref" href="#fnref:8" rev="footnote" title="Jump back to footnote 8 in the text">&#8617;</a></p>
</li>
<li id="fn:9">
<p>Lásd Russell M. Nelson: Az egyház helyes neve. Liahóna, 2018. nov. 87–89.&#160;<a class="footnote-backref" href="#fnref:9" rev="footnote" title="Jump back to footnote 9 in the text">&#8617;</a></p>
</li>
<li id="fn:10">
<p>3 Nefi 27:7, kiemelés hozzáadva.&#160;<a class="footnote-backref" href="#fnref:10" rev="footnote" title="Jump back to footnote 10 in the text">&#8617;</a></p>
</li>
<li id="fn:11">
<p>Lukács 15:4, kiemelés hozzáadva; lásd még Tan és szövetségek 18:15.&#160;<a class="footnote-backref" href="#fnref:11" rev="footnote" title="Jump back to footnote 11 in the text">&#8617;</a></p>
</li>
<li id="fn:12">
<p>Ezékiel 34:12; lásd még Jeremiás 31:10; Ezékiel 34:6, 11–14; Mikeás 5:8; Máté 10:6; 15:24. A szétszóratásról szóló jövendölések, valamint a szövetséges egybegyűjtésről szóló jövendölések a próféták – beleértve Russell M. Nelson elnököt is – visszatérő témái.&#160;<a class="footnote-backref" href="#fnref:12" rev="footnote" title="Jump back to footnote 12 in the text">&#8617;</a></p>
</li>
<li id="fn:13">
<p>1 Nefi 22:25.&#160;<a class="footnote-backref" href="#fnref:13" rev="footnote" title="Jump back to footnote 13 in the text">&#8617;</a></p>
</li>
<li id="fn:14">
<p>Lásd Zsidók 13:20.&#160;<a class="footnote-backref" href="#fnref:14" rev="footnote" title="Jump back to footnote 14 in the text">&#8617;</a></p>
</li>
<li id="fn:15">
<p>János 10:16; lásd még 3 Nefi 15:21; 16:1, 3; Tan és szövetségek 10:59–60.&#160;<a class="footnote-backref" href="#fnref:15" rev="footnote" title="Jump back to footnote 15 in the text">&#8617;</a></p>
</li>
<li id="fn:16">
<p>3 Nefi 15:24; lásd még 3 Nefi 15:17, 21.&#160;<a class="footnote-backref" href="#fnref:16" rev="footnote" title="Jump back to footnote 16 in the text">&#8617;</a></p>
</li>
<li id="fn:17">
<p>Lásd 3 Nefi 16:1, 3; lásd még Tan és szövetségek 10:59–60.&#160;<a class="footnote-backref" href="#fnref:17" rev="footnote" title="Jump back to footnote 17 in the text">&#8617;</a></p>
</li>
<li id="fn:18">
<p>Lásd Móziás 26:21.&#160;<a class="footnote-backref" href="#fnref:18" rev="footnote" title="Jump back to footnote 18 in the text">&#8617;</a></p>
</li>
<li id="fn:19">
<p>Lásd 2 Nefi 31:13–14, 21.&#160;<a class="footnote-backref" href="#fnref:19" rev="footnote" title="Jump back to footnote 19 in the text">&#8617;</a></p>
</li>
<li id="fn:20">
<p>2 Nefi 31:5; lásd még Alma 7:14.&#160;<a class="footnote-backref" href="#fnref:20" rev="footnote" title="Jump back to footnote 20 in the text">&#8617;</a></p>
</li>
<li id="fn:21">
<p>Lásd Malakiás 4:5–6; János 15:9–13; Móziás 25:18; Hélamán 11:21; lásd még Russell M. Nelson: Izráel nagy reménysége. (Világméretű áhítat fiataloknak, 2018. június 3.), HopeofIsrael.ChurchofJesusChrist.org; Russell M. Nelson: A szétszórt Izráel összegyűjtése. Liahóna, 2006. nov. 79–82.&#160;<a class="footnote-backref" href="#fnref:21" rev="footnote" title="Jump back to footnote 21 in the text">&#8617;</a></p>
</li>
<li id="fn:22">
<p>Lásd Zsoltárok 80:2.&#160;<a class="footnote-backref" href="#fnref:22" rev="footnote" title="Jump back to footnote 22 in the text">&#8617;</a></p>
</li>
<li id="fn:23">
<p>János 21:15–17; lásd még az egész fejezet.&#160;<a class="footnote-backref" href="#fnref:23" rev="footnote" title="Jump back to footnote 23 in the text">&#8617;</a></p>
</li>
<li id="fn:24">
<p>Jeremiás 23:4.&#160;<a class="footnote-backref" href="#fnref:24" rev="footnote" title="Jump back to footnote 24 in the text">&#8617;</a></p>
</li>
<li id="fn:25">
<p>Lásd Náhum 3:18.&#160;<a class="footnote-backref" href="#fnref:25" rev="footnote" title="Jump back to footnote 25 in the text">&#8617;</a></p>
</li>
<li id="fn:26">
<p>Lásd Jeremiás 23:1; 50:6, 44.&#160;<a class="footnote-backref" href="#fnref:26" rev="footnote" title="Jump back to footnote 26 in the text">&#8617;</a></p>
</li>
<li id="fn:27">
<p>Lásd Ésaiás 56:11; Ezékiel 34:2–6.&#160;<a class="footnote-backref" href="#fnref:27" rev="footnote" title="Jump back to footnote 27 in the text">&#8617;</a></p>
</li>
<li id="fn:28">
<p>Lásd Ezékiel 34:2–6.&#160;<a class="footnote-backref" href="#fnref:28" rev="footnote" title="Jump back to footnote 28 in the text">&#8617;</a></p>
</li>
<li id="fn:29">
<p>János 10:13.&#160;<a class="footnote-backref" href="#fnref:29" rev="footnote" title="Jump back to footnote 29 in the text">&#8617;</a></p>
</li>
<li id="fn:30">
<p>3 Nefi 14:15; lásd még Máté 7:15; Alma 5:60.&#160;<a class="footnote-backref" href="#fnref:30" rev="footnote" title="Jump back to footnote 30 in the text">&#8617;</a></p>
</li>
<li id="fn:31">
<p>Lásd 2 Nefi 9:10–12. A fizikai halál és a lelki eltávolodás leküzdésével Isten Báránya lehetővé teszi valamennyi ember egybegyűjtését; így az időre és az örökkévalóságra egyetlen Pásztorunk van.&#160;<a class="footnote-backref" href="#fnref:31" rev="footnote" title="Jump back to footnote 31 in the text">&#8617;</a></p>
</li>
<li id="fn:32">
<p>Mózes 5:7–8.&#160;<a class="footnote-backref" href="#fnref:32" rev="footnote" title="Jump back to footnote 32 in the text">&#8617;</a></p>
</li>
<li id="fn:33">
<p>1 Mózes 22:7–8; lásd még Jákób 4:5.&#160;<a class="footnote-backref" href="#fnref:33" rev="footnote" title="Jump back to footnote 33 in the text">&#8617;</a></p>
</li>
<li id="fn:34">
<p>János 1:29; 1 Nefi 11:21.&#160;<a class="footnote-backref" href="#fnref:34" rev="footnote" title="Jump back to footnote 34 in the text">&#8617;</a></p>
</li>
<li id="fn:35">
<p>1 Nefi 11:21, 27.&#160;<a class="footnote-backref" href="#fnref:35" rev="footnote" title="Jump back to footnote 35 in the text">&#8617;</a></p>
</li>
<li id="fn:36">
<p>Móziás 14:6; lásd még Ésaiás 53:6.&#160;<a class="footnote-backref" href="#fnref:36" rev="footnote" title="Jump back to footnote 36 in the text">&#8617;</a></p>
</li>
<li id="fn:37">
<p>Alma 7:7, 14–15.&#160;<a class="footnote-backref" href="#fnref:37" rev="footnote" title="Jump back to footnote 37 in the text">&#8617;</a></p>
</li>
<li id="fn:38">
<p>Pornthip „Tippy” Coyle-lal folytatott beszélgetés, 2019. febr., engedéllyel felhasználva.&#160;<a class="footnote-backref" href="#fnref:38" rev="footnote" title="Jump back to footnote 38 in the text">&#8617;</a></p>
</li>
<li id="fn:39">
<p>Drága a Pásztor szívének. Himnuszok, 142. sz. További himnuszok, amelyek Pásztorunkról és az Ő juhairól szólnak, a következők: “The Lord My Pasture Will Prepare,” Hymns, no. 109:&#160;<a class="footnote-backref" href="#fnref:39" rev="footnote" title="Jump back to footnote 39 in the text">&#8617;</a></p>
</li>
<li id="fn:40">
<p>1 Nefi 14:14; lásd még 1 Nefi 13:35, 37: „[V]ilágos és értékes [írások jönnek majd elő] a Bárány ajándéka és hatalma által… [H]a mindvégig kitart[unk], …megszabadul[unk] a Bárány örökkévaló királyságában”.&#160;<a class="footnote-backref" href="#fnref:40" rev="footnote" title="Jump back to footnote 40 in the text">&#8617;</a></p>
</li>
<li id="fn:41">
<p>Ésaiás 40:11.&#160;<a class="footnote-backref" href="#fnref:41" rev="footnote" title="Jump back to footnote 41 in the text">&#8617;</a></p>
</li>
<li id="fn:42">
<p>Hélamán 6:5.&#160;<a class="footnote-backref" href="#fnref:42" rev="footnote" title="Jump back to footnote 42 in the text">&#8617;</a></p>
</li>
<li id="fn:43">
<p>Jelenések 21:27.&#160;<a class="footnote-backref" href="#fnref:43" rev="footnote" title="Jump back to footnote 43 in the text">&#8617;</a></p>
</li>
<li id="fn:44">
<p>Jelenések 15:3; Tan és szövetségek 133:56.&#160;<a class="footnote-backref" href="#fnref:44" rev="footnote" title="Jump back to footnote 44 in the text">&#8617;</a></p>
</li>
<li id="fn:45">
<p>Jelenések 19:9; Tan és szövetségek 58:11; lásd még Jelenések 7:17: „Mert a Bárány… legelteti őket, és a vizeknek élő forrásaira viszi őket; és eltöröl Isten az ő szemeikről minden könyet”; Jelenések 22:1: Az „élet vizének tiszta folyój[a], a mely ragyogó vala, mint a kristály, az Istennek és a Báránynak királyiszékéből jővén ki”.&#160;<a class="footnote-backref" href="#fnref:45" rev="footnote" title="Jump back to footnote 45 in the text">&#8617;</a></p>
</li>
<li id="fn:46">
<p>Lásd Hélamán 15:13.&#160;<a class="footnote-backref" href="#fnref:46" rev="footnote" title="Jump back to footnote 46 in the text">&#8617;</a></p>
</li>
<li id="fn:47">
<p>Lásd Moróni 10:32–33.&#160;<a class="footnote-backref" href="#fnref:47" rev="footnote" title="Jump back to footnote 47 in the text">&#8617;</a></p>
</li>
<li id="fn:48">
<p>Jelenések 5:12.&#160;<a class="footnote-backref" href="#fnref:48" rev="footnote" title="Jump back to footnote 48 in the text">&#8617;</a></p>
</li>
<li id="fn:49">
<p>Tan és szövetségek 109:79.&#160;<a class="footnote-backref" href="#fnref:49" rev="footnote" title="Jump back to footnote 49 in the text">&#8617;</a></p>
</li>
</ol>
</div>
        </section>
    </body>
</html>